# -*- mode: mandoku-view; -*-
#+TITLE: 冷齋夜話
#+DATE: 2015-08-24 23:23:11.605973
#+PROPERTY: ID KR3j0100
#+PROPERTY: BASEEDITION WYG    
#+PROPERTY: JUAN 提要
<pb:KR3j0100_WYG_000-1a>¶
欽定四庫全書　　　　　　子部十¶
　冷齋夜話　　　　　　　　雜家類三(雜説之屬/)¶
　　提要¶
　　　　(臣/)等謹案冷齋夜話十卷宋僧恵洪撰恵洪¶
　　　　一名徳洪字覺範筠州人大觀中游丞相張¶
　　　　商英之門商英敗恵洪亦坐累謫朱厓是書¶
　　　　晁公武讀書志作十卷與今本相合然陳善¶
　　　　捫蝨新話謂山谷西江月詞日側金盤墜影¶
<pb:KR3j0100_WYG_000-1b>¶
　　　　一首為恵洪贋作載於冷齋夜話又引宋百¶
　　　　家詩選云冷齋夜話中偽作山谷贈洪詩韻¶
　　　　勝不減秦少覿氣爽絶類徐師川云云今本¶
　　　　無此兩篇盖已經後人刪削非其完本又每¶
　　　　篇皆有標題而標題或冗呇過甚或拙鄙不文¶
　　　　皆與本書不類其最刺謬者如洪駒父詩¶
　　　　話一條乃引洪駒父之言以正俗刻之誤非¶
　　　　攻洪駒父之誤也其標題乃云洪駒父評詩¶
<pb:KR3j0100_WYG_000-2a>¶
　　　　之誤顯相背觸又䢼亭湖廟一條捧牲請福¶
　　　　者乃安世髙之舟人故神云舟有沙門乃不¶
　　　　俱來耶非世髙自請福也又追敘漢時建寺¶
　　　　乃為秦觀作維摩賛縁起非記世髙事也其¶
　　　　標題乃云安世髙請福䢼亭廟秦少游宿此¶
　　　　夢天女求賛既乖本事且不成文又蘇軾寄¶
　　　　鄧道士詩一條用韋應物寄全椒山中道士¶
　　　　詩韻乃記蘇詩非記韋詩也而其標題乃云¶
<pb:KR3j0100_WYG_000-2b>¶
　　　　韋蘇州寄全椒道人詩更全然不解文義又¶
　　　　恵洪本彭氏子於彭淵材為叔侄故書中但¶
　　　　稱淵材不系以姓而其標題乃皆改為劉淵¶
　　　　材尤為不考此類不可殫數亦皆後人所妄¶
　　　　加非所本有也是書雜記見聞而論詩者居¶
　　　　十之八論詩之中稱引元祐諸人者又十之¶
　　　　八而黄庭堅語尤多盖恵洪猶及識庭堅故¶
　　　　引以為重其庭堅夢逰蓬萊一條山谷集題¶
<pb:KR3j0100_WYG_000-3a>¶
　　　　曰記夢洪駒父詩話曰余嘗問山谷云此記¶
　　　　一段事也嘗從一貴宗室擕妓游僧寺酒䦨¶
　　　　諸妓皆散入僧房中主人不怪也故有曉然¶
　　　　夢之非紛紜句恵洪乃稱庭堅曽與共宿湘¶
　　　　江舟中親話有夢與道士游蓬萊事且云今¶
　　　　山谷集語不同盖後更易之是殆竄亂其說¶
　　　　使故與本集不合以自明其暱於庭堅獨知¶
　　　　其詳耳晁公武詆此書多誕妄偽托者即此¶
<pb:KR3j0100_WYG_000-3b>¶
　　　　類歟然恵洪本工詩其詩論實多中理解所¶
　　　　言可取則取之其託於聞之某某置而不論¶
　　　　可矣乾隆四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
